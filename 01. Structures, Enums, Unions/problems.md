# Задачи

## Задача 01

Да се дефинира структура, представяща рационално число. Да се дефинират следните функции, работещи с рационални числа:

- създаване на рационално число по подадени числител и знаменател;
- опростяване на дадено рационално число. Ще искаме да са спазени следните две инварианти:
  дадено рационално число винаги да бъде рационализирано и знакът на рационалното число винаги да се определя само от числителя;
- добавяне на две рационални числа. Да се сравни начинът на използване на външна за структурата функция, която реализира това добавяне,
  с начина на използване на член-функция.

## Задача 02

Да се дефинира структура, представяща песен, която има име, изпълнител, продължителност, брой пъти, които е слушана дадена песен,
и един от следните жанрове: поп, рок, метъл, джаз, класическа музика.

Да се дефинира структура, представяща плейлист, който не съдържа повече от 128 песни. Песните във всеки плейлист могат
да се изпълняват или в реда, в който са били добавени в плейлиста, или в произволен ред.

Да се дефинират следните функции, работещи с някакъв плейлист:

- създаване на празен плейлист;
- добавяне на песен в плейлист;
- изчисляване на продължителността на даден плейлист;
- създаване на нов плейлист с песните от друг такъв, които са от даден жанр;
- премахване на песен по подадени изпълнител и име;
- изпълняване на текущата песен. Ще искаме да отпечатаме съобщение с информация за песента;
- преминаване на следващата песен в зависимост от реда на изпълнение на песните.

Да се създаде структура, представяща профил в музикална платформа, където всеки профил има потребителско име и колекция от плейлисти.
Да се изведе по форматиран начин на стандартния изход информация за плейлистите на даден потребител от най-много слушан към най-малко.
