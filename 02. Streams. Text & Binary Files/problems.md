# Задачи

## Задача 01

Да се напише програма, която чете името на файл от стандартния вход
и извежда цялото съдържание на файла на стандартния изход.

## Задача 02

Да се напише програма, която чете име на файл `filename` от стандартния вход
и записва съдържанието на `filename` в същия файл, отрязано наполовина.

## Задача 03

Да се напише програма, която реализира UNIX командата `wc`.
`wc` е команда, която приема име на файл `filename` и извежда
броя нови редове, думи и байтове във файла с име `filename`.

## Задача 04

Да се напише програма, която приема имена на два файла, във всеки от които са записани
в сортиран ред числа с плаваща запетая, и записва сортираната редица от двете редици
от числа в трети файл.

## Задача 05

Нека е дадена структура, представяща студент във ФМИ, като всеки студент се характеризира
с факултетен номер, две имена, специалност, курс и група. Нека е даден файл с разширението *.csv*,
представящ база данни от студенти във ФМИ, който съдържа неопределен брой редове с информация за студенти,
като отделните характеристики на даден студент са разделени със запетаи. Например:

```
9MI0800999,Ime,Familiq,KN,2,1
```

Да се реализира програма, която чете име на файл от стандартния вход и позволява
да се извършват следните операции над базата данни, съхраняваща се в този файл:
  - филтриране на студентите, които са в даден курс;
  - промяна групата на студент по даден факултетен номер;
  - премахване на студент по даден факултетен номер;
  - сортиране на студентите по някакъв ключ.

След прилагането на поредица от промени по базата данни, информацията
за студентите да се запише обратно в същия файл.
